# 笔者小传

``` admonish note 
**我将在茫茫人海中寻访我唯一之灵魂伴侣。得之我幸，不得我命**       
<div align="right">——徐志摩</div>
```

故秦国有汉中郡，郡南设西城县，四面环山，汉水穿城，历数朝而受兵燹之祸，沦为流民聚居之所，及至西晋泰康年间，易名安康，喻以“安宁康泰”之意。

癸酉年戊午月乙丑日，城北徐氏夫妇得一女，乐甚，名之“沛”，喻水之盛者。孟子曰：“民归之,犹水之就下,沛然谁能御之”意亦于此。及长，清雅娴静，自名籽言，籽言者，少言而多思也。

垂髫之年，孜孜以向学，喜读唐诗，爱乐天之离离春草，慕太白之九天银河，羡摩诘之独坐幽篁，怀襄阳之酒话桑麻。多吟宋词，伤稼轩“少年不识愁滋味”之句。

予爱菊，非为其隐逸之性也，盖因幼时常居于祖父之家，其家竹荫屋后，菊绕篱前，药香四溢，久居其间，益流连馨香。子曰：“如兰芝之室，久而不闻其香”，是为证矣。

年十七，负箧曳屣，求学于书香高校；远入长安，受荫于名师贤达。又三年，徙杭州，荣为浙大学子，沐化求是校风，流连西子湖畔。朝霞为伍，看苏堤春晓；晚风作伴，赏平湖秋月。虽学业杂累，然心有余遐，常执卷而独处，亦侃侃而高谈。间或沉郁深思，淡然孤僻，时时不得开心之颜，性之使然也。孔明《诫子书》有言：“非淡泊无以明志，非宁静无以致远”斯言如是,深得吾心，吾当铭之切切而终生不忘也。

此生，不期有万钟千金之富，惊天动地之举，翻云覆雨之权，但求知己两三，与游高山流水，品论今古；得一良人，相鼓琴瑟合音，成全永好。学业经术，但求合乎吾心；饮食起居，唯望恬然自适。劳则焚膏继晷，甘之如饴，暇则养花莳草，怡然自得。

陶潜有言：“久在樊笼里，复得返自然”，或可得兹之意，则余愿足矣。

